Kysymyksiä, joihin vastaamalla pelimoottorin, toimintojen tekemisen ja välineiden käyttämisen design etenee:

- Mitä kaikkia toimintoja pelaajan halutaan voivan käyttää yleisesti ja välineiden kanssa?
--> Halutaanko antaa pelaajalle mahdollisuus esimerkiksi syödä ja juoda ruokaa ja juomaa?
--> Tapahtuuko arkipäiväisten asioiden hoitaminen pelaajan hahmolta automaattisesti?
--> Onko tämä täysin pelikohtaista, eli tarvitseeko tähän ottaa kantaa ollenkaan moottorin osalta?
--> Eli: Pitäisikö moottorin vain tukea mielivaltaisia toimintoja ja mielivaltaisia toiminnan kohteita, jotka pelin tekijä itse jollakin tapaa määrittelee (esimerkiksi totuustaulukolla)?
--> Ilmeinen vastaus viimeiseen kysymyseen on: kyllä. Moottorin ei pitäisi ottaa millään tapaa kantaa siihen, voiko tai pitääkö pelaajahahmon syödä tai nukkua tai mitään muutakaan. Moottori mahdollistaa verbin ja välineen subjektille.

Moottorin rakenteesta ja puhutusta kielestä:
Asiat ja esineet, joiden kanssa pelaaja ja AI voivat vuorovaikuttaa, ovat välineitä (toiminnan kohteita tai toimintaan käytettäviä asioita).
Toiminnot, joita pelaaja ja AI tekevät ovat verbejä.
Pelaaja tai AI on subjekti.

Toimintamalli, kun subjekti haluaa "toteuttaa verbin" välineelle/-llä:
Vastataan kysymykseen "Voiko tälle/-llä välineelle/-llä toteuttaa tämän verbin?" (esimerkiksi "Voiko miekalla lyödä?", "Voiko pöydälle kiivetä?").
Mikäli edelliseen kysymykseen vastattiin myöntävästi, vastataan seuraavaksi kysymykseen "Voiko tämä subjekti toteuttaa tämän verbin tälle/-llä välineelle/-llä?"
Mikäli molempiin edellisiin kysymyksiin vastattiin myöntävästi, subjekti voi toteuttaa verbin välineelle/-llä, ja siitä kerrotaan pelaajalle.


